Likestilling handler om at alle skal ha like muligheter og rettigheter. Likestilling er et viktig område i Norge, både for politikere, arbeidsgivere og befolkningen. Men det har ikke alltid vært sånn. Mange siterer en norsk dikter, Arnulf Ødeland, som levde tidlig på 1900-tallet: Du må ikke tåle så inderlig vel den urett som ikke rammer seg selv! Hva tror du han mente med det?

![](https://cdn.kursoria.no/pensum/elements/pensum-for-samfunnskunnskapsproven-_drftgy.jpg)

---

På denne siden kan du lese mer om:

-    [Diskriminering](https://app.norskkunnskap.no/pensum/rtehtr/cq44j7/drftgy#diskriminering)
-    [Universiell utforming](https://app.norskkunnskap.no/pensum/rtehtr/cq44j7/drftgy#universiell-utforming)

---

Likestilling i Norge er regulert blant annet i loven. Det er en egen lov, "Lov om likestilling og forbud om diskriminering", som bestemmer at det er forbudt å diskriminere, forskjellsbehandle og trakassere. 

## DISKRIMINERING

I loven står det blant annet:

_Diskriminering på grunn av kjønn, graviditet, permisjon ved fødsel eller adopsjon, omsorgsoppgaver, etnisitet, religion, livssyn, funksjonsnedsettelse, seksuell orientering, kjønnsidentitet, kjønnsuttrykk, alder eller kombinasjoner av disse grunnlagene er forbudt. Med etnisitet menes blant annet nasjonal opprinnelse, avstamning, hudfarge og språk._

Det betyr at hvis du søker jobb, så kan du ikke få avslag fordi du er gravid. Du kan heller ikke få avslag fordi du kommer fra et spesielt land. Hvis du skal på kino, så har heller ikke kinoen lov til å stenge deg ute fordi du er funksjonshemmet. Det betyr at alle bedrifter og etater som forventer å få besøk av noen, må legge til rette for at personer som for eksempel har rullestol, skal få komme inn.

## UNIVERSIELL UTFORMING

Universiell utforming handler om at alle mennesker, uansett funksjonsnivå, skal få bruke tjenestene i samfunnet. Blinde og svaksynte skal ha mulighet til å ta trikken, døve skal ha mulighet til å gå på fotballkamp, personer som er avhengige av rullestol skal få komme inn på apotek og konserter. Det betyr at bedrifter og etater må tilrettelegge for alle personer, for eksempel ved å bruke blindeskrift, ha rullestolramper, osv. Gjør de ikke det, kan de få bot.

[[08 Politikk og demokrati]]
