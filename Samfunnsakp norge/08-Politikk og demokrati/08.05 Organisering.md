Staten bestemmer over hele Norge og utenrikspolitikk. Videre er Norge delt inn i 11 deler som kalles fylker. På den måten kan de som kjenner lokalområdet best, bestemme litt mer lokale ting. Fylkene er igjen delt opp i kommuner.

![](https://cdn.kursoria.no/pensum/elements/pensum-for-samfunnskunnskapsproven-_awsedr.jpg)

---

På denne siden kan du lese mer om:

-    [Staten](https://app.norskkunnskap.no/pensum/rtehtr/cq44j7/awsedr#staten)
-    [Fylket](https://app.norskkunnskap.no/pensum/rtehtr/cq44j7/awsedr#fylket)
-    [Kommunen](https://app.norskkunnskap.no/pensum/rtehtr/cq44j7/awsedr#kommunen)

---

## STATEN

Staten ledes av Stortinget og regjeringen. Staten bestemmer over de store tingene i Norge: Hvor sykehus skal ligge, hvor flyplasser skal ligge, hvilke lover som skal gjelde i Norge, osv. Staten bestemmer også hva Norge skal mene om utenrikspolitikk. Skal Norge være medlem av NATO? Skal Norge være medlem av EU? Staten bestemmer også hva barn skal lære på skolen, altså læreplanene. 

## FYLKET

Det er 11 fylker i Norge. Fylket ledes av statsforvalteren. Fylket kan bestemme en del ting selv. Blant annet har de ansvaret for videregående opplæring og fylkesveier. Det betyr at fylket bestemmer hvem som skal drive videregående opplæring, hvor det skal ligge videregående skoler, osv. Men, fylket bestemmer ikke _hva_ man skal lære - det er det staten som gjør.

## KOMMUNEN

Det er 356 kommuner i Norge. Kommunen har ansvaret for tjenester som er nær innbyggerne. De skal blant annet bygge og drive barnehager og grunnskoler, drive med eldreomsorg og de har ansvaret for renovasjon, vann og avløp. Mange små kommuner samarbeider med andre kommuner om disse tjenestene. Da lager man et interkommunalt selskap, IKS. Mange renovasjonsselskaper er et slikt samarbeid. Kommunene har også ansvaret for lokale veier. 

Kommunen kan også hjelpe deg med spørsmål som handler om å bygge hus, brannsikkerhet, helsestasjoner, kulturtilbud og barn - og en rekke andre ting. 

De fleste kommuner ledes av et kommunestyre. Den øverste politiske lederen kalles ordfører. Den øverste sivilt ansatte kalles kommunedirektør. Kommunedirektøren har ansvaret for at det politikerne i kommunestyret bestemmer, faktisk blir gjennomført. Kommunedirektøren skal også utarbeide forslag til budsjett og saker som politikerne skal vurdere. Denne formen for å styre en kommune på, kalles formannsskapsmodell.

Oslo er en kommune som følger et annet system, nemlig det parlamentariske systemet. Det er nemlig både et fylke og en kommune på én gang. De ledes dermed ikke at et kommunstyret, men av et bystyre. Et byråd fungerer som en regjering, og bystyret fungerer som storting. Det betyr at byrådet må gjøre det som bystyret bestemmer. Hvis byrådet har flertallet i bystyret, så kan byrådet gjør det som byrådet vil. Dersom byrådet har mindretall i bystyret, må byrådet få hjelp av andre partier til å få flertall for sine saker. I tillegg har hver bydel et eget organ, bydelsutvalget. Det består av 15 folkevalgte politikere som leder en bydel. 

Byrådet og bystyret må jobbe sammen med administrasjonen, som består av faste ansatte. For eksempel er sjefen for renovasjon i Oslo fast ansatt, det samme er alle i renovasjonsetaten, men det er bystyret som bestemmer hvor mye penger renovasjonsetaten skal få. På samme måte fungerer bydelsutvalget. De skal jobbe sammen med bydelsadministrasjonen.

Andre kommuner i Norge som følger det parlamentariske systemet er Bergen. Det er også noen fylker som følger systemet, blant annet Nordland.


[[08 Politikk og demokrati]]