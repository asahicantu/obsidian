Flere yrkesgrupper i Norge har taushetsplikt. Noen har lovpålagt taushetsplikt. Andre har yrkesetisk taushetsplikt. Noen har absolutt taushetsplikt. Andre har betinget taushetsplikt.

---

På denne siden kan du lese mer om:

-    [Taushetsplikt og barn](https://app.norskkunnskap.no/pensum/rtehtr/3hnasx/vrcexw#taushetsplikt-og-barn)

---

Helsepersonell har taushetsplikt. Det betyr at ingen skal få vite hva du og legen din snakker om. Men, det er noen unntak: Hvis du blir henvist til en spesialist, så kan legen fortelle spesialisten om tester legen har tatt av deg, om symptomer du har fortalt om, osv. Rett og slett det spesialisten trenger for å hjelpe deg. 

## TAUSHETSPLIKT OG BARN

Dessuten er det slik at hvis du er mellom 12 og 16 år, så bestemmer helsepersonellet om det du forteller er noe foreldre bør vite om. Hvis du er 15 år og ber om råd til prevensjon, så er det ingen grunn til at foreldrene dine skal få beskjed. Men hvis du tar opp ting som kan være skadelig for deg eller andre, så kan det være viktig å involvere foreldre. 

Er du over 16 år, kan som regel ikke helsepersonellet kontakte foreldrene dine.


[[Helse]]