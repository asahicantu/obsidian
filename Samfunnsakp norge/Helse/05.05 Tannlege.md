##  TANNLEGE

Tannhelse er viktig. De fleste nordmenn pusser tennene hver morgen og hver kveld. Det er normalt å gå til tannlegen én gang i året, men mange går flere ganger også. Hvis man går til tannlegen, vil tannlegen anbefale deg hvor ofte du bør komme.

![](https://cdn.kursoria.no/pensum/elements/pensum-for-samfunnskunnskapsproven-_tbynum.jpg)

---

På denne siden kan du lese mer om:

-    [Tannlegeutgifter](https://app.norskkunnskap.no/pensum/rtehtr/3hnasx/tbynum#tannlegeutgifter)
-    [Tannlegeskrekk](https://app.norskkunnskap.no/pensum/rtehtr/3hnasx/tbynum#tannlegeskrekk)

---

## TANNLEGEUTGIFTER

Det kan koste mye penger å reparere tenner. Det viktigste bidraget du kan gjøre til god tannhelse, er å pusse tenner, bruke tanntråd og fluorskyll hver dag. Det er også lurt å ikke drikke mye brus eller juice, som etser emaljen på tennene. På den måten reduserer sjansen for at tannlegen må gjøre dyre reparasjoner. 

I tillegg er det lurt å gå til tannlegen og kontrollere tennene. For barn er det det gratis å gå til tannlegen og få behandling. Den eneste behandlingen som ikke er gratis, er tannregulering. En offentlig tannklinikk innkaller barn og ungdom til jenvlig kontroll, fra de fyller 3 år. 

Barn opp til 18 år betaler kun for tannregulering, ikke for annen tannbehandling. De blir jevnlig innkalt.

Ungdom som er 19 eller 20 år gamle blir ikke innkalt, men må selv bestille time. Ungdom betaler bare 25 % av utgiftene hos den offentlige tannlegen. Det offentlige dekker 75 %. 

Voksne må betale alle utgifter selv. Det eneste unntaket er om man har fått en sykdom eller lidelse i munnen som gir rett til stønad fra Helfo.

Noen flyktninger har opplevd tortur eller andre forhold som medfører at de har dårlig tannhelse. Smerter i tennene kan være svært vondt, og man kan fungere dårlig. Derfor har flyktinger og asylsøkere rett til å få dekket hele eller deler av utgiftene til tannbehandlng. Andre som har rett på gratis tannbehandling er rusmiddelmisbrukere.

På [nettsidene til Helsenorge](https://www.helsenorge.no/betaling-for-helsetjenester/hvem-betaler-tannlegeregningen-din/) kan du lese mer om utgifter knyttet til tannbehandling.

## TANNLEGESKREKK

Mange mennesker har odontofobi - eller tannlegeskrekk. En årsak til at utlendinger utvikler tannlegeskrekk, er at de har opplevd tortur. Men også mange som er født og oppvokst i Norge har tannlegeskrekk. Man tror blant annet at mange som har opplevd seksuelle overgrep får tannlegeskrekk, fordi de synes det er vanskelig å få fingrene til et annet menneske inn i munnen. Det er også noen som har vokst opp med tannleger som ikke har vist særlig hensyn under tannbehandlingen, og som har utviklet tannlegeskrekk på grunn av det.

Det offentlige har utviklet et tilrettelagt tilbud for dem med tannlegeskrekk, som heter TOO. Du kan lese mer om tilbudet på nettsidene til [Tannhelsetjenestens kompetansesentre](https://www.tooinfo.no/om-too-tilbudet.478927.no.html).

[[05 Helse]]