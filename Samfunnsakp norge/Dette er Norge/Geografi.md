Her får du lese mer om Norges største, minste, lengste osv.

![](https://cdn.kursoria.no/pensum/elements/pensum-for-samfunnskunnskapsproven-_gthyju.jpg)

---

På denne siden kan du lese mer om:

-    [Størst, høyest, dypest ...](https://app.norskkunnskap.no/pensum/rtehtr/zrt6e2/gthyju#storst-hoyest-dypest-)
-    [Ytterkanter](https://app.norskkunnskap.no/pensum/rtehtr/zrt6e2/gthyju#ytterkanter)
-    [Byer](https://app.norskkunnskap.no/pensum/rtehtr/zrt6e2/gthyju#byer)

---

## STØRST, HØYEST, DYPEST ...

Norges høyeste fjell heter Galdhøpiggen. Det er 2469 meter høyt. Rett ved siden av Galdhøpiggen ligger Glittertind, som er noen meter lavere. Om sommeren er det mange nordmenn som går på tur til både Glittertind og Galdhøpiggen. Om man skal gå dit, må man være godt forberedt, både med hva slags klær og sko man bruker, men også hvor godt trent man er. 

Selv om Galdhøpiggen og Glittertind er de høyeste fjellene i Norge, så er de ikke Norges nasjonalfjell. Det er det nemlig Stetinden, som er. Stetinden ligger i Tysfjord kommune, rett sør for Narvik. 

Norges største innsjø heter Mjøsa. Den ca 450 meter dyp, og Europas fjerde dypeste. Mjøsa ligger en times biltur nord for Oslo. Mjøsa er en del av Glomma, Norges lengste elv. Den er over 600 km lang og går fra Trøndelag til Fredrikstad.

Den lengste fjorden i Norge heter Sognefjorden. Den er 205 kilometer lang og inntil 1 300 meter dyp. Men Norge har også mange andre fjorder: Hardangerfjorden (183 km), Trondheimsfjorden (126 km) og Oslofjorden (118 km). 

Norges dypeste innsjø er Hornindalsvatnet. Innsjøen er 514 meter dyp. Verdens dypeste innsjø ligger i Russland, og heter Bajkal. Den er 1 680 meter dyp, så Hornindalsvatnet er ikke så dypt. Men - det finnes ingen dypere innsjøer i Europa. Hornindalsvatnet er altså den dypeste innsjøen i Europa! Innsjøen ligger innerst i Nordfjord, like nord for Sognefjorden.

## YTTERKANTER

Som du sikkert vet, består Norge også av øyer, som øygruppen Svalbard. De ytterkantene vi nevner her, er de nordligste, sørligste, vestligste og østligste på fastlands-Norge.

Lengst sør finner Pysen, et skjær i Lindesnes kommune. Ikke langt unna skjæret ligger Lindesnes fyr, et gammelt fyrtårn. Lindesnes er et værhardt område, for vinden og sjøen blåser inn fra mange kanter samtidig.

Lengst nord finner du Nordkapp. Det er stort fjellplatå. Det er populært å reise både til Lindesnes og til Nordkapp. Noen bruker sommerferien sin på å gå eller sykle mellom disse to punktene. Det kan ta flere uker og må planlegges godt.

Det vestligste punktet i Norge er Vardetangen i Austrheim. Den største byen i nærheten er Bergen. 

Den delen av Norge som ligger lengst øst er Kibergneset, øst for Vardø. 

På [nettsidene til Kartverket](https://www.kartverket.no/til-lands/fakta-om-norge/noregs-ytterpunkt) kan du lese mer om ytterpunktene i Norge. 

## BYER

Hovedstaten i Norge heter Oslo. Den ligger innerst i Oslofjorden. I gamle dager het Oslo Kristiania og Christiania. Oslo har mange bydeler, som Grorud, Frogner, Alna og Nordstrand, og i dag bor det nesten 700 000 menensker her. Oslo har ikke alltid vært hovedstaden i Norge. Under den andre verdenskrigen var det faktisk London som var Norges hovedstad, for da ledet Regjeringen og kongen Norge fra England. Både Nidaros og Bjørgvin har vært Norges hovedstad. I dag heter Nidaros Trondheim og Bjørgvin Bergen. 

De største byene i Norge er:

-   Oslo - 1 036 000 innbyggere
-   Bergen - 259 000 innbyggere
-   Stavanger/Sandnes - 228 000 innbyggere
-   Trondheim - 189 000 innbyggere
-   Fredrikstad/Sarpsborg - 116 00 innbyggere

Du legger sikkert merke til at man har slått sammen noen byer. Det er fordi byene har vokst så store at de begynner å vokse i hverandre.

Hvilken by som var Norges første, er forskerne uenige om. Mange tror at det er Tønsberg som er Norges eldste. Tønsberg ble grunnlagt en gang på 800-tallet. Her har man blant annet funnet Osebergskipet, et stort vikingsskip som ble funnet på 1900-tallet. I dag kan du se Osebergskipet i Vikingskiphuset på Bygdøy i Oslo.


[[Dette er Norge]]