dheim, og så videre helt til Kirkenes. Kirkenes er en by som ligger rett ved grensen til Russland, helt nordøst i Norge. Veiene mellom de store byene kalles riksveier. Det er Staten som har ansvaret for å bygge og vedlikeholde riksveiene.

Når man kjører bil mellom øst og vest i Norge, passerer man fjelloverganger. Det er veier som er bygget tvers over de store fjellområdene i Sør- og Midt-Norge. Skal du kjøre til Bergen eller Trondheim passerer du flere fjelloverganger. Om vinteren kan det være kolonnekjøring her, fordi det er så dårlig vær at det er vanskelig å se hvor veien går. Å kjøre i kolonne betyr at man kjører i en rekke av biler, med en brøytebil foran og en brøytebil bak. Hvis noe skulle skje underveis, må man rømme inn i en lastebil. Er været veldig dårlig, hender det at veiene blir stengt. Dersom du skal kjøre bil om vinteren over en fjellovergang kan det være lurt å planlegge for at man kanskje ikke kommer over den dagen man har planlagt.

På [nettsidene til Statens vegvesen](https://www.vegvesen.no/trafikkinformasjon/langs-veien/drift-og-vedlikehold-av-vei/fjelloverganger/) kan du lese mer om fjelloverganger og kolonnekjøring. Du kan også se en video av hvordan det kan se ut på fjellet i Norge om vinteren.

## BUSS, TRIKK OG T-BANE

I områdene rundt de store byene sør, vest og øst i Norge er det mange som bruker tog. I byene finnes det buss. I Oslo og Bergen finnes det trikk (sporvogn). Bare Oslo har T-bane. 

Hver dag reiser nesten 50 000 personer inn til Oslo med buss, tog, trikk og T-bane. I alle fall før COVID-19. Nå som det har vært en pandemi har flere fått hjemmekontor. Det gblir spennende åse hvor mange som begynner å reise inn til Oslo igjen. 

## JERNBANE

Mellom de store byene og Sverige går det tog. Man kan ta tog til Oslo, Trondheim, Bergen, Stavanger og Kristiansand. Jernbanen går helt opp til Bodø. Det går også en liten jernbane fra Narvik til Sverige. Nord for Narvik er det lange avstander og få mennesker som bor. Derfor er politikerne uenige om det lønner seg å bygge jernbane. 

## FLY

Det finnes flyplasser ved alle de store byene i Norge. I Nord-Norge er fly et viktig transportmiddel, for det er langt mellom byene. Derfor må mange reise med fly hvis de for eksempel skal på sykehus. I mange tilfeller fungerer fly i Nord-Norge på samme måte som buss i Sør-Norge. 

## SKIPSFART

Fra Oslo går det flere ferger til Danmark. På fergene kan man ha med bil og kjøre videre inn i Danmark, eller man kan ta en rundreise frem og tilbake på samme tur. Man må overnatte på båten for å komme frem. Båtene til Color Line er faktisk verdens største bilferger. De ser nesten ut som cruiseskip med restauranter, barer, lugarer og store show på kveldene. Det går også båt til Danmark fra andre byer i Norge, og man kan reise til Sverige med båt fra Sandefjord. 

Norge har også en stor flåte med fiskefartøy. Det finnes rundt 10 000 fiskere i Norge, og over 6 000 fiskefartøy. Mange fiskere holder til i Midt-Norge og Nord-Norge. Det finnes rundt 330 fiskearter i Norge. I Nord-Norge er det mange som fisker etter skrei. I Sør-Norge er det mange som fisker etter reker.

[[Dette er Norge]]