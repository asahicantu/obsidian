I Norge finnes det mange steder i naturen som det er spesielt viktig å ta vare på. Det kan være fordi naturen er veldig spesiell, kanskje fordi det bor spesielle dyr eller planter der. Da kan staten velge å verne området, ved å opprette en nasjonalpark eller naturreservat.

![](https://cdn.kursoria.no/pensum/elements/pensum-for-samfunnskunnskapsproven-_cexwzq.jpg)

---

På denne siden kan du lese mer om:

-    [Å gå tur i fjellet](https://app.norskkunnskap.no/pensum/rtehtr/zrt6e2/cexwzq#a-ga-tur-i-fjellet)
-    [Fjellvettreglene](https://app.norskkunnskap.no/pensum/rtehtr/zrt6e2/cexwzq#fjellvettreglene)
-    [Allemannsretten](https://app.norskkunnskap.no/pensum/rtehtr/zrt6e2/cexwzq#allemannsretten)
-    [Den norske turistforening (DNT)](https://app.norskkunnskap.no/pensum/rtehtr/zrt6e2/cexwzq#den-norske-turistforening-dnt)
-    [Isbreer](https://app.norskkunnskap.no/pensum/rtehtr/zrt6e2/cexwzq#isbreer)

---

I Norge har vi 39 nasjonalparker. Det er ca 7 % av fastlandsarealet. De største nasjonalparkene i Norge er Rondane, Børgefjell og Gutulia. Mange av nasjonalparkene er på fjellet. De største fjellområdene i Norge er, i tillegg til Finnmarksvidda, Rondane, Hardangervidda og Jotunheimen. Jotunheimen er oppkalt etter gudene nordmenn trodde på i gamledager: Jotnene. Man tenkte at hjemmet til Jotnene selvfølgelig måtte være Jotunheimen, fordi _heim_ er et gammelt ord for _hjem_. 

## Å GÅ TUR I FJELLET

Fjellet i Norge kan være krevende. Det er mange bratte bakker og det kan være terreng som er vanskelig å komme frem i. Været kan skifte fort. Om våren er det store elever som gjør at man må gå i mange timer for å finne et sted det går an å krysse. Når man går i tur i fjellet må man ha gode fjellsko som er laget for å brukes i fjellet. Man bør ha undertøy laget av ull, og vindtett bukse og jakke. Man må ha med mat, kart og kompass. En ting som er veldig fint med Norge, er at vannet som renner i fjellene som regel er helt rent, og kan drikkes. Da er det viktig å velge vann som renner, for i vann som ligger stille kan det samle seg mye bakterier.

På fjellet er det dårlig eller ingen mobildekning. Hvis du får problemer i fjellet, betyr det at det kan gå mange timer eller dager før du får varslet noen og kan få hjelp. Om vinteren er det veldig vanskelig å komme seg frem i fjellet.

## FJELLVETTREGLENE

1.  Planlegg turen og meld fra hvor du går.
2.  Tilpass turen etter evne og forhold.
3.  Ta hensyn til vær- og skredvarsel.
4.  Vær forberedt på uvær og kulde, selv på korte turer.
5.  Ta med nødvendig utstyr for å kunne hjelpe deg selv og andre.
6.  Ta trygge veivalg. Gjenkjenn skredfarlig terreng og usikker is.
7.  Bruk kart og kompass. Vit alltid hvor du er.
8.  Vend i tide – det er ingen skam å snu.
9.  Spar på kreftene og søk ly om nødvendig.

## ALLEMANNSRETTEN

Allemannsretten handler om at alle har lov til bruke naturen rundt oss. Men, vi skal ta hensyn til grunneier, planter, dyr og andre mennesker. Du kan gå på dyrket mark dersom den ikke er i vekstfasen. Du må nemlig ikke ødelegge for bonden som skal dyrke mat. Reglene er: Mellom 15. oktober og 29. april kan du gå på dyrket mark, dersom den er frossen eller snødekt.

Skal du sette opp et telt eller henge opp ei hengekøye, må du være minst 150 meter unna bebodde hus og hytter.

Hvor bebodd det er i området styrer hvor lenge du kan være der. Er du i nærheten av bebodde områder, må du flytte deg videre etter to døgn. Er du langt unna bebodde områder, kan du være der omtrent så lenge du vil.

## DEN NORSKE TURISTFORENING (DNT)

Den norske turistforening, som regel bare kalt Turistforeningen, er Norges største friluftsorganisasjon. Foreningen har over 300 000 medlemmer. Alle som har medlemmer har tilgang til et stort nettverk med hytter i den norske fjellheimen. Alle som vil kan bli medlemmer. Noen hytter er betjente. Det betyr at det jobber mennesker der som lager mat, ordner senger og driver med renhold til dem som går i fjellet. Andre hytter er selvbetjente. De ligger gjerne langt vekk, inne på fjellet. Der finnes det mat, varme og seng, men det jobber ingen der. For å komme inn på hytta må man ha en spesiell nøkkel, som man bare får hvis man er medlem. Det finnes også flere ubetjente hytter. Der er det bare mulighet til å overnatte.

## ISBREER

På fastlands-Norge finnes det over 2 000 isbreer. Det er like mange som det finnes på Svalbard, så til sammen blir det flere enn 4 000 isbreer i Norge. Men fordi isbreer hele tiden er i forandring, er det vanskelig å telle hvor mange det egentlig er. Det viktigste du må huske er derfor at det finnes mange isbreer, også på fastlands-Norge (men vi har ikke isbjørn her, det finnes bare på Svalbard). 

Isbreene er en viktig grunn til at vi har så mange daler. Daler som er spisse, og som ser ut som en V, kaller vi v-daler. Da er det gjerne en elv som har grav seg gjennom fjellet gjennom hundrevis av år. På den måten har dalen fått en V-form. Daler som isbreene har gravd seg igjennom, kalles u-daler. De ser ut som en U, og er flate nederst med høye fjell på hver side. Se for deg isbreer som graver ut en hel dal - det er ganske mye krefter i sving! 

Den største isbreen på fastlands-Norge heter Jostedalsbreen. Den er nesten 500 kvadratkilometer stor. Den ligger på Vestlandet. Men den er mye mindre enn den største isbreen på Svalbard, som er nesten 8500 kvadratkilometer stor!


[[Dette er Norge]]