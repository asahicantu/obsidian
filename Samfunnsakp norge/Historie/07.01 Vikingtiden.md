Vikingtiden regnes fra ca. 800 til ca. 1050 år etter kristus. Det er omtrent 1000 år siden. Norske vikinger var flinke til å navigere på sjøen, og lagde store vikingskip. Med dem seilte de blant annet til Amerika. Vikingene var også kjent for å plyndre andre samfunn.

![](https://cdn.kursoria.no/pensum/elements/pensum-for-samfunnskunnskapsproven-_olikuj.jpg)

---

På denne siden kan du lese mer om:

-    [Samfunnet](https://app.norskkunnskap.no/pensum/rtehtr/hrxvp7/olikuj#samfunnet)
-    [Vikingskip](https://app.norskkunnskap.no/pensum/rtehtr/hrxvp7/olikuj#vikingskip)

---

## SAMFUNNET

Vikingene bodde sammen i små samfunn. Det var stor forskjell på fattig og rik. De rikeste vikingene, eliten, hadde store eiendommer og mange gårder. De spiste mye kjøtt og hadde tilgang til de beste varene. For å ta vare på eiendommene, kunne rike vikinger holde treller. En trell er det samme som en slave. Trellene måtte jobbe hardt for å ta vare på dyrene på vikinggårdene, de ordnet med jorda så det kunne vokse planter, og de bygget hus og skip. Trellene kunne kjøpes og selges mellom rike vikinger. 

De vikingene som ikke var slaver eller hørte til eliten (de rike), var bønder. Heldigvis var flesteparten av vikingene bønder. De drev gårder av ulike størrelse, noen hadde liten gård, andre hadde store gårder. Hele familier bodde på gårdene. Den viktigste bygningen var langhuset. Det kunne være over 50 meter langt, og rundt 5 meter bredt. I dag finnes det spor etter langhus flere steder i Norge. Rett syd for Oslo ligger det til og med et tettsted som heter Langhus.

Forskerne vet ikke helt hvor mange vikinger som fantes i Norge, men man gjetter på at det var under 100 000. Levealderen var lav - de fleste ble ikke 20 år engang. 

## VIKINGSKIP

Et annet ord for vikingskip er langskip. Når rike vikinger døde, trodde man at de ble fraktet til et paradis. Derfor ble de gravlagt i store gravhauger. Med seg på reisen fikk de gjerne et vikingskip og ulike verktøy laget av bronse og jern, og verdifulle gjenstander laget av gull. Dette kalles for jordisk gods. Noen fikk også med seg en eller flere treller.

I Norge er det funnet mange vikinggraver. Man har også funnet rester av vikingskip som de døde ble gravlagt med. Det største skipet man har funnet spor etter, kalles for Myklebustskipet. Det var ca 30 meter langt og 6,5 meter bredt. 

Noen steder har man funnet rester etter vikingskip som er i så god stand, at de kan graves ut og vises frem. Gokstadskipet, Osebergskipet og Tuneskipet står utstilt på Vikingskipshuset på Bygdøy i Oslo. For ikke lenge siden fant man det man tror er enda et skip: Gjellestadskipet.

I dag finnes det flere replikaer av vikingskip i Norge. Det betyr at noen har gått sammen om å lage en kopi av vikingskip, slik man tror de så ut. Når man ser disse skipene, er det imponerende å tenke på at vikinger krysset store havområder med dem.

[[07 Historie]]