Norge er et land med mye fjell og mye vinter. Mange nordmenn er glade i å gå på ski, og om vinteren drar mange til fjellet. Derfor er vi også veldig glade i vinter-OL. Norge har også arrangert vinter-OL to ganger: I Oslo i 1952 og på Lillehammer i 1994.

![](https://cdn.kursoria.no/pensum/elements/pensum-for-samfunnskunnskapsproven-_jmhngb.jpg)

I Norge har vi et uttrykk: "Nordmenn er født med ski på beina!". Det er noe vi sier når vi skal beskrive hvor mye nordmenn liker å gå på ski. Når snøen kommer i fjellet i november og desember, reiser nordmenn til store skisteder som Trysil, Geilo, Hafjell, Oppdal, og mange flere. Vinterferien, som er i uke 10, som regel i februar, bruker mange nordmenn til å reise til fjellet. Noen bor på hotell og noen har hytter. Noen liker å gå lange turer på langrennski, noen liker å stå på slalåm, og noen liker å leke i snøen. Til og med om sommeren reiser nordmenn til store isbreer for å stå på ski - hvis de ikke står på rulleski langs veien. Nordmenn _er_ født med ski på beina.

## OL I NORGE

Det finnes både sommer-OL og vinter-OL, men I Norge har vi bare arrangert vinter-OL. I 1952 ble OL arrangert i Norge for første gang. Da var det Oslo som var senter for lekene. En av verdens mest kjente hoppbakker ligger nemlig i Oslo: Holmenkollbakken. Hoppbakken er en av Norges mest besøkte attraksjoner. Om sommeren kan du kjøre zip-line fra toppen og ned til bunnen. Fra Holmenkollen, hvor bakken ligger, er det også utsikt over hele Oslo. 

Da OL ble arrangert i 1952, var det 7 år siden andre verdenskrig var slutt. To av partene i krigen var Norge og Tyskland. Mange nordmenn ble drept av tyskerne, som innvaderte Norge. Derfor var det mange norske politikere og idrettsledere som ikke ville at Tyskland skulle få delta i olympiske leker på norsk jord. Til slutt ble de enige om å tillate tysk deltakelse. Da det tyske laget kom inn på stadioen under åpningsseremonien jublet nordmenn. Det ble sett på som et tegn på at idrett er noe som forener nasjoner, selv om man har vært fiender før.

I 1994 ble vinter-OL arrangert i Norge igjen. Denne gangen var det på Lillehammer og i området rundt. Den store idrettshallen _Vikingskipet_ ligger på Hamar, og ble bygget til OL i 1994. Mange av dem som deltok som utøvere under OL på Lillehammer, er kjendiser i dag. Det er for eksempel Bjørn Dæhlie (langrenn), Johann Olav Koss (skøyter), Lasse Kjus (alpin), Thomas Alsgaard (langrenn) og Kjetil André Aamodt (alpint).

Presidenten for den internasjonale olympiske komité sa at OL på Lillehammer var de beste vinterlekene noen sinne. Det er en setning nordmenn aldri vil glemme.


[[Historie]]