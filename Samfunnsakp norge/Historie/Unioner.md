En union er et samarbeid. Den europeiske unionen (EU) er en union av land som ønsker å samarbeide. Norge er ikke medlem i EU, men vi har vært med i to andre unioner: Kalmarunionen med Norge, Sverige og Danmark på 1400-tallet, og personalunionen med Norge og Sverige på 1800-tallet. Unionene er viktige for å forstå forholdet Norge har til sine naboland. I dag er vi som regel gode venner, men historisk har Danmark og Sverige kranglet mye om hvem som skal bestemme over Norge.

![](https://cdn.kursoria.no/pensum/elements/pensum-for-samfunnskunnskapsproven-_ikujyh.jpg)

---

På denne siden kan du lese mer om:

-    [1397 - ca. 1523: Kalmarunionen](https://app.norskkunnskap.no/pensum/rtehtr/hrxvp7/ikujyh#1397-ca-1523-kalmarunionen)
-    [1814 - 1905: Unionen mellom Norge og Sverige](https://app.norskkunnskap.no/pensum/rtehtr/hrxvp7/ikujyh#1814-1905-unionen-mellom-norge-og-sverige)

---

Union er en viktig ting av norsk historie. Man kan skrive mange tusen sider om hvordan unionene har fungert og hvordan det har påvirket Norge å være i union. Her vil du lese litt generelt om Kalmarunionen og personalunionen med Sverige. Hvis du har lyst til å gå i dybden, kan du følge lenkene vi har lagt ut. 

## 1397 - CA. 1523: KALMARUNIONEN

Kalmarunionen er unionen mellom Danmark, Norge og Sverige mellom 1397 og 1523. Den ble inngått 17. juni. Det er over 500 år siden. Målet var at landene skulle forsvare hverandre mot andre land, og at det alltid skulle være fred mellom landene. Historikere mistenker at Norge egentlig ikke ville være med i union, men Sverige og Danmark var overlegne. Det betyr at om Norge ikke gjorde som Danmark og Sverige bestemte, så kunne de krige mot Norge, og Norge ville tape en sånn krig. I løpet av tiden Kalmarunionen eksisterte, var det urolige tider i alle tre landene. Til slutt brøt Sverige med unionen, og Norge ble underlagt dansk styre.

Kalmarunionen ble aldri formelt oppløst, så man regner enten 1521 eller 1523 som årstallet for når unionen i praksis ble oppløst.

### Nyttige lenker

-   I [Store norske leksikon](https://snl.no/Kalmarunionen) kan du lese mer om Kalmarunionen.

## 1814 - 1905: UNIONEN MELLOM NORGE OG SVERIGE

17. mai 1814 fikk Norge sin egen grunnlov. En viktig grunn til det, var at Danmark og Sverige ikke klarte å være enige om hvem som skulle bestemme over Norge. Etter en lang krangel med Danmark, ble det bestemt at Sverige skulle overta Norge. Men nordmenn ville gjerne bestemme selv. Det endte med at Sverige og Norge kriget, og Sverige vant. Den svenske kongen ble konge i Norge. På den måten fikk Sverige bestemme over Norges kystlinje mot Atlanterhavet, noe svenskene hadde ønsket seg lenge.

Heldigvis godtok svenskene at Norge skulle være et selvstendig rike, selv om kongen var svensk. Det gjorde at Norge kunne ha sin egen statsminister, men han måtte bo i Sverige. De som ledet Norge i Norge var ansatte i staten, kalt embetsmenn. De hadde som jobb å lede Norge.

Det var mye med Norge som svenskene ikke likte. Blant annet at nordmenn ville feire 17. mai. Svenskene synes det var mye bedre om Norge feiret 4. november, som var datoen da unionen med Sverige formelt ble inngått i 1814. 

I 1884 ble partiene Venstre og Høyre opprettet. Det er dermed de eldste partiene i Norge. Det var begynnelsen på slutten for embetsmannsstaten. Norge ville frigjøre seg fra svenskene. Nordmenn ville ikke lenger at høytstående statsansatte skulle lede Norge. De ville velge sine egne ledere, sine egne politikere. Svenskene synes Norge var radikale: Norge hadde innført allmenn stemmerett, kongen hadde fått en begrenset makt og nordmenn ville ha parlamentarisme. De svenskene lederne var redde for at svenskene også ville ha det sånn. Til slutt endte det med at Norge og Sverige oppløste unionen, 7. juni 1905. Den dagen er en offisiell flaggdag i Norge.

### Nyttige lenker

-   På [Wikipedia](https://no.wikipedia.org/wiki/Unionen_mellom_Sverige_og_Norge) kan du lese mer om unionen mellom Norge og Sverige.
-   Der kan også [lese om opprettelsen](https://no.wikipedia.org/wiki/Parlamentarisme) av partiene Venstre og Høyre og innføringen av parlamentarismen i Norge.
-   På Stortingets nettsider kan du finne en [nettutstilling](https://stortinget.no/no/Stortinget-og-demokratiet/Historikk/stortinget-og-unionen-med-sverige/) som forteller om unionen. Utstillingen inneholder blant annet dokumenter fra Stortingets arkiver.
[[Historie]]
