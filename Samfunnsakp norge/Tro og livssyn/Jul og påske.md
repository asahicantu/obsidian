Jul og påske er to viktige høytider i Norge. Det er mange fridager knyttet til høytidene. Mange familier har faste aktiviteter de gjør hvert år, såkalte tradisjoner. Tiden rundt julaften kalles romjulen. Da er det vanlig å dra på besøk til hverandre og spise ekstra god mat. Generelt liker nordmenn tradisjoner, og mange gjør det samme som deres foreldre, besteforeldre og oldeforeldre alltid har gjort, i disse to høytidene.

![](https://cdn.kursoria.no/pensum/elements/pensum-for-samfunnskunnskapsproven-_vfcdxs.jpg)

---

På denne siden kan du lese mer om:

-    [Julaften](https://app.norskkunnskap.no/pensum/rtehtr/deyk6u/vfcdxs#julaften)

---

Kristendommen har hatt stor betydning for norsk samfunnsliv. I jula markerer man at Jesus ble født, men også ikke-kristne har mange tradisjoner i jula. I påsken markerer man at Jesus sto opp fra de døde.

## JULAFTEN

I mange land feries jula 25. desember. I Norge feirer vi julaften 24. desember. Det er da julenissen kommer med julegaver, og man spiser  god mat og går rundt juletreet. Det er også denne dagen flest nordmenn drar i kirken, også de som ikke er kristne. På julaften stenger alle butikker før julkvelden starter, som regel klokken 17. 

For mange nordmenn starter forberedelsene til jul 1. desember. Mange barn har adventskalender, der de åpner én luke hver dag. Bak hver luke ligger det en liten sjokolade, en puslespillbrikke, eller noe annet. Lille julaften er navnet på 23. desember. Da er forberedelsene til julaften over, og man slapper av før den store festen dagen etterpå. 

På julaften er det mest populært å spise ribbe, pinnekjøtt eller juletorsk. Andre populære retter i jula er lutefisk, kalkun og medisterpølse. 

Julenissen er en populær skikkelse i Norge. I gamle dager trodde man at alle gårder hadde hver sin nisse, en _fjøsnisse_. Fjøsnissen var veldig snill og litt rampete. Hvis man satte ut grøt til fjøsnissen, sørget han for å passe ekstra godt på dyra på gården.

[[Tro og livssyn]]
