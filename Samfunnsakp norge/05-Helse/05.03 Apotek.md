Et apotek er et sted der du kan kjøpe legemidler. Noen legemidler må du ha resept for å kjøpe. Det betyr at en lege, tannlege eller annen behandler må godkjenne at du skal kjøpe legemiddelet og hvor mye du får lov til å kjøpe. Prisen du betaler avhenger av hvor alvorlig sykdom du har. På apoteket kan du også få hjelp til hvordan du skal bruke medisinene og få satt vaksiner hvis du for eksempel skal ut og reise.

---

På denne siden kan du lese mer om:

-    [Resept](https://app.norskkunnskap.no/pensum/rtehtr/3hnasx/ecrvtb#resept)
-    [Andre tjenester](https://app.norskkunnskap.no/pensum/rtehtr/3hnasx/ecrvtb#andre-tjenester)

---

Apoteker er ikke eid av staten, og det finnes mange ulike apotekkjeder. De største kjedene er Apotek1, Vitus apotek og Boots apotek. Du bestemmer selv hvilket apotek du vil handle hos.

På apoteket jobber det en farmasøyt. Det er en person som har tatt høyere utdanning i tre eller fem år. Det jobber som regel også apotekteknikere der. De forbereder medisinene du skal kjøpe, og så kontrollerer farmasøyten at resepten din stemmer med det apotekteknikeren har forberedt. 

## RESEPT

En resept skrives ut av legen. Legemidler kan du kjøpe på apoteket. Noen legemidler får du billigere dersom du har fått påvist sykdommer (blå resept). Noen legemidler kan du fritt kjøpe, mens andre må du ha resept (beskjed) fra legen om at du kan kjøpe.

## ANDRE TJENESTER

De fleste apotekene selger også ulike hudpleieprodukter og solkrem. De kan også gjøre enkle undersøkelser som blodtrykksmåling og influensavaksine.

[[05 Helse]]
