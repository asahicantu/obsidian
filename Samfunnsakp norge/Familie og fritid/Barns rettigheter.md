I Norge har barn mange rettigheter. Blant annet har de rett til et trygt hjem, et navn, mat og skolegang. Norge har bestemt at FNs barnekonvensjon skal følges. Barn som bor i Norge har også rettigheter etter FNs menneskerettighetskonvensjon. Barna har også en egen lov, barnelova. Barneombudet er en norsk organisasjon som hjelper barna til å bli hørt i samfunnet. Der jobber barneombudet, som er barnas talsperson i Norge.

![](https://cdn.kursoria.no/pensum/elements/pensum-for-samfunnskunnskapsproven-_hygtfr.jpg)

---

På denne siden kan du lese mer om:

-    [Forsørgeransvaret](https://app.norskkunnskap.no/pensum/rtehtr/6m6r85/hygtfr#forsorgeransvaret)
-    [Barneoppdragelse](https://app.norskkunnskap.no/pensum/rtehtr/6m6r85/hygtfr#barneoppdragelse)
-    [Barnevernet](https://app.norskkunnskap.no/pensum/rtehtr/6m6r85/hygtfr#barnevernet)
-    [Barnets meninger](https://app.norskkunnskap.no/pensum/rtehtr/6m6r85/hygtfr#barnets-meninger)

---

Alle barn under 18 år har retter etter FNs barnekonvensjon. Barnekonvensjonen gjelder foran Norges lover. Det betyr at Norge ikke kan bestemme noe som går i mot barnekonvensjonen. 

i følge barnekonvensjonen har barn mange rettigheter:

-   Barn har rett til liv og helse
-   Barn har rett til skolegang og utvikling
-   Barn har rett til omsorg og beskyttelse
-   Barn har rett til deltakelse og innflytelse

## FORSØRGERANSVARET

I Norge er det foreldrene som er de fremste omsorgspersonene til barna. Det betyr at foreldrene har plikt til å ta vare på barna, sørge for at de har klær, mat og skolegang. Det kalles å forsørge barna sine. Begge foreldrene har plikt til å forsørge barna sine frem til de fyller 18 år. Hvis barna ikke er ferdig med videregående skole når de er 18 år, har foreldrene plikt til å forsørge de til de er ferdige med videregående skole.

Hvis foreldrene ikke bor sammen, skal den som ikke bor med barne betale en fast pengesum til mat, klær og skolegang. Det kalles for barnebidrag.

### Nyttige lenker

-   Du kan lese mer om forsørgeransvaret i [barneloven § 66 og § 68](https://lovdata.no/dokument/NL/lov/1981-04-08-7#KAPITTEL_9).

## BARNEOPPDRAGELSE

Det finnes mange måter å oppdra barna sine på. Veldig mange foreldre oppdrar barna sine på samme måte som de selv ble oppdratt på. Når man flytter til et nytt land og en ny kultur, kan det være vanskelig å vite hvordan man skal oppdra barna sine. Det kan også være vanskelig for barna dersom de opplever at foreldrene har andre grenser og metoder enn det vennene på skolen har. For eksempel er det ikke lov å slå barna sine. 

Det er heller ikke lov å skremme eller true barna sine. I barneloven står det at det også gjelder i barneoppdragelsen. Spesielt viktig er det å ikke true med å ringe politiet hvis barnet gjør noe galt. Det kan gjøre at barnet ikke tør å ringe politiet senere i livet.

### Nyttige lenker

-   [Barneloven §30](https://lovdata.no/lov/1981-04-08-7/%C2%A730) om forbud mot å bruke vold mot barn.

## BARNEVERNET

Barnevernet er både en etat som gir råd og støtte, og en etat som kan gripe inn dersom barn ikke har det bra. Dersom en lærer på en barneskole har mistanke om at et barn er utsatt for vold hjemme, eller har andre forhold som ikke er bra for barnet, kan vedkommende varsle barnevernet. Det kalles å gi en bekymringsmelding. Da vil barnevernet vurdere om de bør undersøke saken nærmere.

Barnevernet kan gjøre ulike ting. De kan snakke med foreldrene og hjelpe de til å forstå hva barna trenger for å ha det bra. Dersom barnevernet ser at barnet ikke lenger kan bo hos foreldrene, kanskje fordi foreldrene har store problemer, kan barnevernet plassere barnet hos et annet familiemedlem for en periode. Da kan foreldrene få tid og rom til å finne ut av problemene sine. Det kan være fint hvis foreldrene sliter med rus eller alkohol.

I de verste tilfellene, der det er grov omsorgssvikt, altså at ingen av foreldrene klarer å oppfylle forsørgeransvaret og barnet kan bli alvorlig syk av å bo hos foreldrene, kan barnevernet bestemme at barnevernet må flytte til en fosterfamilie.

## BARNETS MENINGER

Jo eldre barnet blir, jo mer informasjon har barnet krav på. Barnet har også krav på å bestemme mer over seg selv og sitt liv. Foreldrene har plikt til gi barnet informasjon tilpasset barnets alder og utvikling, slik at det kan forstå hva som skjer og ta informerte valg. 

Hvis barnet er så gammelt at det har en mening om noe, så skal foreldrene høre hva barnet har å si, før de tar avgjørelser. Det gjelder også andre som har noe med barnet å gjøre, som barnehagen, dagmammaer eller ledere på fritidsaktiviteter. 

Likevel gjelder noen regler som gjelder. I barneloven står det:

_Eit barn som er fylt sju år, og yngre barn som er i stand til å danne seg eigne synspunkt, skal få informasjon og høve til å seie meininga si før det blir teke avgjerd om personlege forhold for barnet, mellom anna om foreldreansvaret, kvar barnet skal bu fast og samvær. Meininga til barnet skal bli vektlagt etter alder og modning. Når barnet er fylt 12 år, skal det leggjast stor vekt på kva barnet meiner._

### Nyttige lenker

-   Du kan lese mer om barns rettigheter på [nettsidene til Barneombudet](https://www.barneombudet.no/for-barn-og-unge/barnekonvensjonen).


[[Familie og fritid]]