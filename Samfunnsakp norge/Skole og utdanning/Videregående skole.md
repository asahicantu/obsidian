Frem til nå har barn og ungdom gått på barneskole og ungdomsskole. Når ungdomsskolen er over, velger noen å gå rett ut i arbeidslivet, mens noen fortsetter på videregående utdanning. Det meste av den videregående utdanningen foregår på en videregående skole. Her er det flere alternativer: Man kan gå to år på videregående og ha to år praksisplass, eller man kan ta tre år på videregående og eventuelt fortsette på høgskole eller universitet.

![](https://cdn.kursoria.no/pensum/elements/pensum-for-samfunnskunnskapsproven-_sxdcfv.jpg)

---

På denne siden kan du lese mer om:

-    [Utdanningsprogrammer](https://app.norskkunnskap.no/pensum/rtehtr/q8dkf5/sxdcfv#utdanningsprogrammer)
-    [Opptak](https://app.norskkunnskap.no/pensum/rtehtr/q8dkf5/sxdcfv#opptak)

---

Videregående skole stiller store krav til elever og lærere. Omtrent 70 % av dem som begynner på videregående skole fullfører. Klassene på videregående (vgs) heter Vg1, Vg2 og Vg3. De aller fleste som går på videregående skole velger et studiespesialiserende utdanningsprogram. Det betyr at de kvalifiserer til å gå videre på høgskole eller universitet når de er ferdige med Vg3. Men det finnes også andre muligheter.

## UTDANNINGSPROGRAMMER

På videregående skole velger man en linje man ønsker å følge. Et annet ord for linje er _utdanningsprogram_. Man skiller mellom to typer utdanningsprogram: Studieforberedende utdanningsprogram og yrkesfaglige utdanningsprogram. 

De studieforberedende programmene gjør at du kan studere videre på høgskoler og universiteter. I disse utdanningsprogrammene kan man også velge fag man ønsker fordypning i. Man kan for eksempel velge fordypning i matematikk, kjemi, språk, økonomi eller noe helt annet. Målet med et studieforberedende program er at man skal lære grunnleggende ferdigheter som er viktige på høgskoler og universieteter. Hvis du har lyst til å bli lege, så må du normalt ha fordypning i for eksempel matte og kjemi fra videregående skole. 

De yrkesfaglige utdanningsprogrammene gjør at du får en yrkeskompetanse. Normalt går man to år på videregående skole, og så har man to år som lærling i bedrift. Å være lærling betyr at man jobber på en arbeidsplass med det yrket man utdanner seg til, men at man har tett kontakt med veileder og lærer underveis. Eksempler på yrkeskompetanse du kan få på videregående skole er frisør, interiørdesigner, snekker, rørlegger, elektriker, anleggsmaskinfører og mye mer. Hvis du har gått på et yrkesfaglig studieprogram, og ønsker å kvalifisere deg til å studere på høgskole eller universitet, kan du velge _påbygg til generell studiekompetanse_. Da går du et år til på videregående skole, og kan begynne på høgskoler eller universiteter senere.

Noen utdanningsprogrammer har også valgfag som er spesielt for akkurat det programmet. Velger du utdanningsprogrammet _Musikk, dans og drama_ kan du for eksempel fordype deg i et musikkinstrument som du liker å spille. Velger du _Naturbruk_ som utdanningsprogram, kan du velge å fordype deg i hest, skogbruk eller noe annet spennende.

På nettsidene til [Fylkenes informasjonstjeneste for søkere til videregående opplæring](https://www.vilbli.no/nb/nb/no/utdanningsprogram-og-programomrader/a/032577) kan du lese mer om de forskjellige utdanningsprogrammene.

## OPPTAK

For å komme inn på videregående skole må man søke. Normalt er fristen 1. mars, men noen har også frist 1. februar. Man må søke på hvilket studieprogram man ønsker å gå på, og man må velge hvilken skole man vil gå på. Normalt kan du bare søke på skoler som ligger i fylket ditt. Når du søker må du oppgi tre forskjellige utdanningsprogram som du har lyst til å studere. 

Forskjellige linjer har ulike opptakskrav. Som regel er det karakterene fra videregående skole som bestemmer om du kommer inn på førstevalget, andrevalget eller tredjevalget. Men, noen utdanningsprogram kan også ha andre opptakskrav: Hvis du vil begynne på et utdanningsprogram innen musikk, kan du måtte stille på en opptaksprøve der du spiller et instrument foran en komite, og hvor du tar en prøve i enkel musikkteori. Noen studieprogrammer har også krav til vandelsattest og helse. Det gjelder for eksempel om du vil jobbe som ambulansearbeider og søker deg til utdanningsprogrammet _Helse og oppvekstfag_ og velger _ambulansearbeider_ som fordypning.

[[Skole og utdanning]]
