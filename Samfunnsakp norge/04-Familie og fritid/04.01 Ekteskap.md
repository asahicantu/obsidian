Et ekteskap er at to mennesker bestemmer seg for å leve sammen som gift. Hver år blir det litt over 20 000 nye ektepar i Norge. rundt 10 000 par skiller seg.

![](https://cdn.kursoria.no/pensum/elements/pensum-for-samfunnskunnskapsproven-_cdxsza.jpg)

---

På denne siden kan du lese mer om:

-    [Tvangsekteskap og arrangert ekteskap](https://app.norskkunnskap.no/pensum/rtehtr/6m6r85/cdxsza#tvangsekteskap-og-arrangert-ekteskap)

---

Ekteskap er frivillig. Alle voksne personer kan inngå ekteskap. I et ekteskap kan det være en mann og en kvinne, to menn eller to kvinner. _Ektemann_ er navnet på en mann i et ekteskap. En kvinne i ekteskap kan kalles _hustru_ eller _kone_. Både mannen og kvinnen kan kalles for _ektefelle_. Hvis den ene ektefellen dør, kalles den gjenlevende ektemannen for _enkemann_ og den gjenlevende kvinnen for _enke_. Mange synes dette er gammeldagse uttrykk. 

Det er noen krav som må oppfylles, før man kan gifte seg: For det første må man ha fylt 18 år, og ikke være gift med noen andre. Man må gifte seg frivillig. Det betyr at ingen skal bestemme hvem du skal gifte deg med. Det er ikke lov å gifte seg med søsteren eller broren sin.

I loven står det også at man ikke kan gifte seg med noen i rett opp- eller nedstigende linje. Det betyr at du ikke kan gifte deg med moren eller faren din (eller deres foreldre), eller barna dine (eller deres barn). 

## TVANGSEKTESKAP OG ARRANGERT EKTESKAP

I noen land og kulturer er det vanlig med tvangsekteskap eller arrangert ekteskap. Det er ikke nødvendigvis lov, men det er en tradisjon. I Norge er både tvangsekteskap og arrangert ekteskap strengt forbudt. Dersom en av partene i ekteskapet er norsk statsborger, er ekteskap inngått i utlandet ugyldig hvis den ene av partene er under 18 år når de gifter seg, en av partene allerede var gift, eller hvis ekteskapet ble inngått uten at begge to var til stede.

[[04 Familie og fritid]]
